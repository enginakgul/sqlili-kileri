1-1 İlişki(One to One):
Bir tablodaki satır verinin diğer tablodaki bir satırlık veriye denk gelmesidir.Örnek 
üzerinden anlatacak olursak; İki tane tablomuz olsun. Bunlardan birisi yolcu tablosu
diğeri ise bilet tablosu olsun. Her yolcu tek bir koltuğa sahip olabilir ve herkesin bir
bileti olur. Bu iki tablo arasındaki ilişki 1'e 1(one to one) ilişki türüdür.

1-n İlişki(Many to One):
Tablolar arası ilişkilerde en çok rastlanan ilişki türüdür. Bir tablodaki verinin diğer 
tablodaki birden fazla satırlık veriye denk gelmesidir. Örnek üzerinden anlatacak olursak;
Bir tane öğrenci ve bir tanede okul tablomuz olsun. Öğrenciler aynı anda birden fazla 
okulda eğitim alamaz ama bir okulda birden fazla öğrenci eğitim alır. Bu durum 1'e çok (many to one) 
ilişki türüdür.

n-n İlişki(Many to Many):
Bu ilişkide iki tablo aralarında birden fazla bağa sahiptir. İki tablodaki birer satırlık
verilerin, karşılıklı olarak birden fazla satırlık veriye denk gelmesidir. Örnek üzerinden
anlatacak olursak; Filmler ve kategoriler adında iki adet tablomuz olsun. Bir film birden
fazla kategoriye sahip olabilir ve aynı zamanda bir kategoride birden fazla film olabilir.
Bu durum Çok'a çok(many to many) ilişki türüdür 